# -*- mode: mandoku-view; -*-
#+DATE: 2016-06-08 5:33
#+TITLE: 古庭禪師語錄輯略
#+PROPERTY: CBETA_ID J25nB163
#+PROPERTY: ID KR6q0396
#+PROPERTY: SOURCE Jiaxing Canon Vol. 25, No. B163
#+PROPERTY: VOL 25
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0396_J_004-0258a> 
#+PROPERTY: JUAN 4
曹溪一滴卷之四古庭禪師語錄¶

* 偈贊¶

** 先師無際和尚道感文并偈¶

我東普無際老師乃古佛之應示也不捨悲願向二¶
千年外大弘如來之正法眼藏凡一語一默一機一¶
用不著于文字生滅不思議海深而無底縱十方諸¶
佛諸祖莫測其端況二乘知見了師之秘藏乎蓋師¶
之道通播十方巳四十餘年天上人間咸炙其光獲¶
益無量洪惟　　大明聖帝宗嚮師道詔入　闕下¶
加賜恩寵僧俗叩室請益旦夕相繼不絕師示以慈¶
悲無畏之相將所證心旨咸為普說如天一雨山川¶
艸木各得其潤化道既畢忽日告眾遺誡說偈(端坐而逝)¶
時白毫貫天聖燈夜燭¶
皇上遣官造龕諭享今嗣法徒善堅謹以師實行普¶
示人天布于無窮讚曰　　我師大威德弘道于末¶
運一語一默中具含無量義大不思議海心珠曜十¶
方內外中不著寂滅證圓通一切諸國土塵剎妙宣¶
揚四海悉動搖天地俱旋轉微塵諸佛相光體普圓¶
通無去亦無來湛來體圓妙一言一切法超世諸文¶
字了然心境明猶處虛空座說法如雲雨機用若電¶
雷乾坤悉震動邪魔碎微塵密中言莫及句外難度¶
量大千諸世界攝入一毫頭普放大光明照徹諸佛¶
國不可思議力照大總持門如月明眾象實非二光¶
體似日輝大地能悅眾生心說法法無說法說非非¶
法句義妙難思洞超諸佛祖所演一切法字字放光¶
明所說一切偈言言總玄妙不著諸眾相不捨世間¶
心成就大菩提道明于今古妙相無空色應物現真
<pb:KR6q0396_J_004-0258b>¶
形紫磨光充滿不可盡稱讚惟我大導師真實具斯¶
事妙讚不虛說最上仁師子光體若虛空不礙諸佛¶
相光體恒不動不捨諸國土巍巍現本尊大全師子¶
力我今稽首禮稱讚真實相唯願諸人天受持轉流¶
布世出于世間決定不退轉無上大導師古佛應于¶
世光明照十方蒙光得解脫世有種種言莫能讚師¶
行而我授師記故巳徹為讚師忽寂滅定白毫光充¶
滿夜每聖燈現驚動諸人天感佛之大化不捨師滅¶
度亦不捨涅槃師既逝去巳法身相常住非去實非¶
來凝然光寂滅惟子知此事所演偈讚歎普告諸人¶
天知師諸實行。¶

** 古拙老祖真讚¶

拗折雲門之棒機如掣電用若流星勘破趙州之無¶
理出尋常詞汪巨海入白雲老翁之室謂有倒座之¶
謀示古拙拔萃之容且無教子之道通身手眼家破¶
人亡遍地戈矛塗窮計盡其生也黃花翠竹其死也¶
青嶂白雲謂如此兮花攢攢錦簇簇非如此兮日杲¶
杲月團團總不如此兮萬紫千紅茶坊酒肆咄還會¶
麼諸方要與祖翁相見請看有後句禪板橫拈道路¶
窮更無伎倆與人通老翁家國無雄特不必當機問¶
券功。¶

** 釋迦佛出山相贊¶

#+BEGIN_VERSE
「　三十二相相何相八十種好好何好到此依然跳不¶出未見通身入荒艸入荒艸兮雲渺渺海角天涯無¶處討未後拈花笑飲光狼籍一場自放倒」
#+END_VERSE
¶

** 大悲菩薩相¶

#+BEGIN_VERSE
「　機力盡時消息盡波原是水水原波大悲心智難描
<pb:KR6q0396_J_004-0258c>¶貌說與傍觀事不多多不多四智三身總落魔道人¶向此知端的勿勞三四問如何萬與一法空畢千眼¶分明親的的一片白雲橫太虛任東任西任南任北¶卷舒出入」
#+END_VERSE
¶

** 魚籃相¶

#+BEGIN_VERSE
「　短柳依依水石間攜籃來去幾曾閑相思一點情無¶看不遇佳人空自還」
#+END_VERSE
¶

** 達磨¶

諸方還知這老子有褒貶處麼老僧貶伊與我不同¶
國不同家不同生不同死卻又褒伊斷神光臂未後¶
付與皮付與肉付與骨付與髓蒼天蒼天恩大難酬¶
所以如此。¶

** 善財南游圖¶

#+BEGIN_VERSE
「　剎剎塵塵煙水洲幾經寒暑去參求惑他五十三人¶鬧直至而今鬧未休」
#+END_VERSE
¶

** 羅漢¶

#+BEGIN_VERSE
「　寒山枯坐待春來一片迷雲撥不開頑鐵鑄成生面¶孔煙塵灰土任空埋」
#+END_VERSE
¶

* 歌¶

** 了一歌¶

君不見若了一萬事畢誰向一中能了的便了的且¶
何益笑我頭阤全不識說與君莫教昧逆順縱橫我¶
無二那勞再四與再三舉起依然猶錯會從茲了得¶
無箇疑聊向歌中一一(推三)不多一不少百千三昧徒¶
之繞倒指數來難斷頭何如放下一時了了不了不¶
了了堪笑毘耶老古錐文殊一拶通身倒良久去如¶
何會淆訛千七總成累其中妄想與無明喝佛罵祖
<pb:KR6q0396_J_004-0259a>¶
當游戲不說知音天下無地老天荒誰管轡了一歌¶
意何說沒絃琴弄諸音絕鐵牛昨夜上崑崙觸著虛¶
空眼滴血只得乾坤闇點頭無端大地都傾泄一非¶
一了何了修多羅教落荒艸如來禪與祖師禪天上¶
人間誠不少飲光一笑至如今祖祖相承都未了了¶
了了一一一二五原來是一十不須擬議半毫分棘¶
目曲兮松自直選佛場會及第天下叢林少相繼翻¶
復復翻仔細看豎起脊梁眼觀鼻呵呵呵誠可惜佛¶
祖都來言不及老婆心切為誰家聻聻聻兮太真實。¶

** 皮袋歌¶

君不見這皮袋無量劫來捏虛怪自家心地不回光¶
剛與無明輥作塊或憎愛或是非些兒不順便蹺蹊¶
一點光明被遮覆都線只是這張皮日用處惟恣自¶
妄想貪癡略無忌思量皮袋子昏花出入皆緣不潔¶
處肉一團骨一聚施為粧點成何計百年眼見不爭¶
多座中且勿爭閑氣這皮袋休止住百骸會合假安¶
寄一息不來萬事休換面改頭隨業去貪皮袋真箇¶
呆摩尼珠寶被他埋欲愛昏盲無厭足敗壞場中去¶
復來幾回生幾回死位至諸侯也如此若能勘破自¶
知之了心直搆如來地皮袋子聽我教共你商量你¶
莫拗尋師擇友去參玄見性明心真可道一缽食一¶
毳被塞耳藏頭惺惺地脊梁豎起眼睛開一切有無¶
盡拋棄皮袋子莫懶墯寒暑無拘只麼坐年深月久¶
自然成驀把虛空忽拶破到斯時方瞥地喝佛罵祖¶
當游戲皮袋果能信我言三藏多羅成唾涕苟或悟¶
豈徒然妙用縱橫在巳邊柳綠花紅皆可可不方圓¶
處總方圓皮袋子多寶藏四十九年成虛誑一千七
<pb:KR6q0396_J_004-0259b>¶
百外邊談佛與眾生皆等量。¶

** 真樂歌¶

君不見我之樂非庸樂無憂無慮無拘縛去住都緣¶
只一身且無情愛與爭奪不求心不滯教放蕩疏狂¶
亡覺照生生死死實堪悲辱辱榮榮真可笑死生榮¶
辱本無關自是迷夫心妄造不恣非不強是此即山¶
翁真樂處會得猶癡物外閑未會忙然心暗昧坐兮¶
坐臥兮臥且無佛法苦擔荷飛來海月共山雲愛我¶
閑中時復過春之夏秋之冬年來年去總相同住久¶
巖阿無可見陰晴榮落幾番空知世事皆類此安保¶
升沉不到巳笑吾野散在深幽土面灰頭而巳矣不¶
趨貴不干榮榮貴知如水上萍智者忘懷順天命庸¶
愚強向背其中不悟心焉知止諂詐矜狂太乖理縱¶
能會盡古今文未出興亡何足齒野頭陀性剛硬一¶
切妍媸情不紊縱令好事塞天來于我樂中皆沒分¶
說此樂且非惑試問當機只一摑就中有顆摩尼珠¶
曲示兒孫苦拋擲誰拋擲晝夜光暉能映奪若然解¶
契此摩尼曠劫苦輪當下脫欲悟我且休人人我休¶
休樂水雲與君說箇真消息生處熟兮熟處生我真¶
樂處將易樂縱悟歸來且還錯三賢十聖尚難容知¶
解輕浮安著腳傍石巖依澗水卓箇尖頭屋藏巳絕¶
他人事與沉浮但把自家心地死不妄作何有為地¶
爐撥火共相偎饑時爛煮和根菜飽後沿溪去復回¶
我兮樂樂兮我我樂樂兮我樂我樂我我兮我亦無¶
我樂無兮真懡㦬我無我樂何樂為驚吾門諸玄學¶
趁今年少好休心來伴老夫把頭縮。¶

<pb:KR6q0396_J_004-0259c>¶
¶
¶
¶
¶
¶
¶
¶
¶
¶

* 詩¶

** 七言絕句¶

*** 題牧牛圖
**** (併引)¶

夫謂牧牛者譬人性之狂掉也覺乃佛祖之真源¶
逸則輪迴之妄性靈光則一迷悟從殊迷之遂業¶
緣心悟也惟心無業謂此心非雜染造作之心乃¶
無為無垢之真心也良由眾生不覺憎愛無明顛¶
倒昏迷自心自障故且以牛喻說指月明心欲人¶
人棄妄歸真舍迷達本達斯本源即如如佛蓋人¶
之妄造猶牛鼻未穿頑劣生獰猖狂自恣生死臨¶
頭決無下落忽然惺悟放下通身仔細追窮如牧¶
童討蹤尋跡一旦逢渠于古路驀鼻牽回痛下無¶
情毒手時時馴制左右莫違收放隨人頭頭管顧¶
功施巳久劣轉淳回出入荊棘分明無閡到此牛¶
忌頓寂齁齁蘚石濃眠豁然天地平沉人法雙泯¶
這裏則廓廓玄玄虛虛碧碧一道神光無邊無際¶
轉身獨步返本澄源撒手空空功不浪矣淫坊酒¶
肆醉臥橫行挨身于古廟之中作笑于花樓之上
<pb:KR6q0396_J_004-0260a>¶
天上天下出入崢嶸世出世間往來任運阿呵呵¶
倒騎千聖唱哩囉心佛物兮渾未是石人橫跨海¶
門歌到這裏更有一著大不思議事佛祖從來猶¶
未夢在且道是箇甚麼唵悉唎悉唎蘇嚕蘇嚕。¶

**** 入山尋牛¶

#+BEGIN_VERSE
「　曠劫相拋今欲尋山雲迥漠雨泥深唯聞群鳥聲花¶裏未見猙獰遞一吟」
#+END_VERSE
¶

**** 荒谿見跡¶

#+BEGIN_VERSE
「　月瀰宇宙亂峰多幸有行蹤豈恁麼帶雨和煙迢遞¶去不辭勞苦必擒他」
#+END_VERSE
¶

**** 見牛必獲¶

#+BEGIN_VERSE
「　窄徑相持作一聲㟪巖鼓動出雲青雖然狂性遊郊¶久頭角新新總十成」
#+END_VERSE
¶

**** 得牛馴制¶

#+BEGIN_VERSE
「　拼命懸崖獲得渠未加鞭策性安除鼻頭拽轉勤調¶御再不容伊出舊居」
#+END_VERSE
¶

**** 牧牛受策¶

#+BEGIN_VERSE
「　牧牛巳熟漸隨身覺盡偷心始脫塵簑笠鞭繩俱頓¶脫相將左右逐羈人」
#+END_VERSE
¶

**** 騎牛歸家¶

#+BEGIN_VERSE
「　獨跨獰牛返故家橫吹鐵笛見煙霞歸來豈住中途¶地直待乾坤伸爪牙」
#+END_VERSE
¶

**** 忘牛存人¶

#+BEGIN_VERSE
「　牛彎蘿月曜崇山牛既忘兮我獨閒谿外淡雲涵碧¶嶂寥寥清寂夢濃間」
#+END_VERSE
¶

**** 人牛俱忘¶

#+BEGIN_VERSE
「　人也空兮法也空絕無名相可窮通明明佛祖非基
<pb:KR6q0396_J_004-0260b>¶位豈有毫釐繼此宗」
#+END_VERSE
¶

**** 返本澄源¶

#+BEGIN_VERSE
「　無欠無餘熟用功谿山側聽若為聾盈眸聲色全彰¶體月白風清日轉紅」
#+END_VERSE
¶

**** 入廛垂手¶

#+BEGIN_VERSE
「　破衣垢面入廛來腦後分明別有腮野老家風渾氣¶象廓天門戶大掀開」
#+END_VERSE
¶

*** 囑悟心禪客¶

#+BEGIN_VERSE
「　勉子歸山去莫遲祖庭繼囑合如斯冷冰冰處隨宜¶用塞耳藏頭更待時」
#+END_VERSE
¶

*** 宗門揀要¶

楞嚴經云汝元不知一切浮沉諸幻化相當處發¶
生隨處滅盡宗鏡錄云先以聞解信入後以無恩¶
契同若入信門便登祖位山雲水石云生滅之法¶
不出心念無生滅法即心念不出所以佛祖語言¶
皆的的要旨但能信受總持不忘則參學事畢保¶
重勿贅。¶

**** 其一¶

#+BEGIN_VERSE
「　論教談禪兩太迷凡情聖解使人疑通身有口誠難¶說落葉西風滿地吹」
#+END_VERSE
¶

**** 其二¶

#+BEGIN_VERSE
「　欲叩吾宗壁觀禪卻無長短與方圓工夫做到忘機¶處始信心光總一然」
#+END_VERSE
¶

*** 道人山居¶

#+BEGIN_VERSE
「　構屋山居物外禪繞[空/心]白石與清泉年來識破安心¶法衲被蒙頭自在眠」
#+END_VERSE
¶

*** 尋隱者
<pb:KR6q0396_J_004-0260c>¶

#+BEGIN_VERSE
「　為訪山人入路偏山中風景自悠然到門得見雲松¶主相對無言即是禪」
#+END_VERSE
¶

*** 贈明道禪者¶

#+BEGIN_VERSE
「　禪機盡載語言中老我無言佛法空說似同袍明道¶者曾無一字與人通」
#+END_VERSE
¶

*** 為海嶼菴書¶

#+BEGIN_VERSE
「　山藏海嶼海藏山利祿榮華苦莫攀欲問出群高一¶著請將心鏡照衰顏」
#+END_VERSE
¶

*** 為清道人書閑寂軒¶

#+BEGIN_VERSE
「　四簷空碧道人家一段風光不市華靜坐蒲團無箇¶事殘暉倒影入窗紗」
#+END_VERSE
¶

*** 送禪者隱山¶

#+BEGIN_VERSE
「　古人口醭衣鶉縷直入千巖萬巖底子下冰寒鐵石¶心敢教佛祖無依倚」
#+END_VERSE
¶

*** 為老宿山隱¶

#+BEGIN_VERSE
「　翛翛茅屋倚巉巖白晝閑雲為掩關自是年來心地¶死蒙衾終日到三竿」
#+END_VERSE
¶

*** 無客軒為獨翁題¶

#+BEGIN_VERSE
「　柴爐煨老平生友打戶無人到此間莫謂晚來蕭索¶甚清風明月伴幽閑」
#+END_VERSE
¶

*** 為清滿智淨德五禪客乞¶

#+BEGIN_VERSE
「　禪到大忘人法處案山頭點欲伸言因君記得當年¶事月到中天哭夜猿」
#+END_VERSE
¶

**** 其二¶

#+BEGIN_VERSE
「　禪到語言文字外洞然不載祖師機禪公今日攜囊¶去秋雨人家半掩扉」
#+END_VERSE
¶

**** 其三
<pb:KR6q0396_J_004-0261a>¶

#+BEGIN_VERSE
「　禪到無心無亦無時清才子孰歸湖唐言梵語泥今¶古縱得全提滯半途」
#+END_VERSE
¶

**** 其四¶

#+BEGIN_VERSE
「　禪到無參始寂寥秋空孤月照岧此行策杖江南¶去待看來年三月潮」
#+END_VERSE
¶

**** 其五¶

#+BEGIN_VERSE
「　禪到歸源絕悟迷機前句外落尋思老胡弄巧翻成¶拙隻履西歸腳帶泥」
#+END_VERSE
¶

*** 擬古德十可行十首¶

#+BEGIN_VERSE
「　寥寥忘睡亦忘炊靜坐怡然亦不知未等痴禪空守¶默至今佛祖絕狐疑」
#+END_VERSE
¶

*** 入室¶

#+BEGIN_VERSE
「　不著語言文字外當機滯句早相欺鋒芒未敵猶傷¶犯擬欲生心亦是迷」
#+END_VERSE
¶

*** 普示¶

#+BEGIN_VERSE
「　此事叢林古鑑模大家齊力去相扶作麤擔重加精¶銳肯作人前大丈夫」
#+END_VERSE
¶

*** 粥飯¶

#+BEGIN_VERSE
「　缽盂收轉尋常事飯後東行又到西試問滿堂諸上¶座和南誰不把頭低」
#+END_VERSE
¶

*** 洗衣¶

#+BEGIN_VERSE
「　破衲和煙幾片絲半零半落浸寒漪今朝天氣初晴¶爽掛在當風日景遲」
#+END_VERSE
¶

*** 掃地¶

#+BEGIN_VERSE
「　時時掃去時時有未審有時何處來索性一番連地¶捲眼空方不惹塵埃」
#+END_VERSE
¶

*** 諷經
<pb:KR6q0396_J_004-0261b>¶

#+BEGIN_VERSE
「　一軸伽陀記未悶日來月去幾時休見童聚首空王¶殿鬥到如今盡白頭」
#+END_VERSE
¶

*** 禮拜¶

#+BEGIN_VERSE
「　釋迦相體黃金色一種風流意氣深禮拜起來珍重¶立相逢漫道我無心」
#+END_VERSE
¶

*** 話道¶

#+BEGIN_VERSE
「　夜爐茶話共同參幾箇開懷最上談一句合題超古¶德石屏分月浸寒潭」
#+END_VERSE
¶

*** 四照用¶

#+BEGIN_VERSE
「　眼上眉毛眉下眼從生至死未嘗移江湖大有通方¶士出得泥團是幾時」
#+END_VERSE
¶

*** 四賓主¶

#+BEGIN_VERSE
「　有禪可悟心猶易無法應難起念危縱奪當機誰自¶任水雲相向謾支離」
#+END_VERSE
¶

*** 四喝語¶

#+BEGIN_VERSE
「　舉起一番新一番驢鳴犬吠寄同參若將此事為容¶易豈免傷鋒犯短長」
#+END_VERSE
¶

*** 三玄要¶

#+BEGIN_VERSE
「　春妍萬卉發新條葉緣花紅境富饒歲歲東君神不¶減當陽何必叩參寮」
#+END_VERSE
¶

*** 示客問念佛參禪之意¶

#+BEGIN_VERSE
「　參禪擬欲狂心歇念佛狂心欲擬空若向一頭安腳¶穩百千門路自然通」
#+END_VERSE
¶

*** 金臺書示學禪人¶

#+BEGIN_VERSE
「　選佛當年絕有談聖凡情解盡掀翻五車三藏從君¶背啐啄機前下口難」
#+END_VERSE
¶

*** 僧老獨居
<pb:KR6q0396_J_004-0261c>¶

#+BEGIN_VERSE
「　半問禪室誰同老影子相依兩箇僧八萬四千毛孔¶裏石窗深鎖月為燈」
#+END_VERSE
¶

*** 示眾¶

#+BEGIN_VERSE
「　粥去飯來休理論生兮死也只如斯老夫到此難批¶判說與闍黎只自知」
#+END_VERSE
¶

*** 侍者擊鼓參鐘¶

#+BEGIN_VERSE
「　向上鉗槌一擊中機輪活脫露全功禪門舉手焉輕¶放要使乾坤徹底空」
#+END_VERSE
¶

*** 從生放下休¶

#+BEGIN_VERSE
「　嘴盧都處安心坐滿口道來一字無除此再非¶透珊瑚枝上月輪孤」
#+END_VERSE
¶

*** 坐中聞猿啼¶

#+BEGIN_VERSE
「　宗門太段太風流滾滾江湖說未休半夜猿啼巖上¶月光明彌滿四神洲」
#+END_VERSE
¶

*** 春吟曉處¶

#+BEGIN_VERSE
「　尋春不放一朝閑踏遍千山與萬山好是晚來詩就¶處銀鉤照眼欲彎彎」
#+END_VERSE
¶

*** 禪蒲二首¶

#+BEGIN_VERSE
「　撥地火灰煨萃食編蒲葉褥放身眠山翁只解與麼¶說有口何曾會說禪」
#+END_VERSE
¶

**** 其二¶

#+BEGIN_VERSE
「　沒面孔人沒可把足無卓錐頭無瓦三賢十聖猶喑¶啞是佛是祖遭唾罵」
#+END_VERSE
¶

*** 夏日與友登山¶

#+BEGIN_VERSE
「　夏日登山與友遊笑談不覺到層樓相攜更上顛崖¶望無限浮雲在腳頭」
#+END_VERSE
¶

*** 送僧歸蜀
<pb:KR6q0396_J_004-0262a>¶

#+BEGIN_VERSE
「　故鄉日暮聽啼鵑歸到家山三月天送子松門分首¶處野雲寥落滿山川」
#+END_VERSE
¶

*** 侍者別我¶

#+BEGIN_VERSE
「　二冬侍我在爐頭榾柮頻燒費茗甌正好看梅辭我¶去明年此日再來不」
#+END_VERSE
¶

*** 雲林精舍¶

#+BEGIN_VERSE
「　黃金未博幽人趣白玉難移道者心試問腰金衣紫¶客可能消得此雲林」
#+END_VERSE
¶

*** 述懷¶

#+BEGIN_VERSE
「　萬峰深處更深處土面灰頭一野僧規矩全無多懶¶慢未嘗開口得人憎」
#+END_VERSE
¶

*** 請道者隱居¶

#+BEGIN_VERSE
「　坐臥經行三昧定死生老病一團神庵中道者無他¶聽惟有泉聲清耳邊」
#+END_VERSE
¶

*** 答張文勝¶

#+BEGIN_VERSE
「　不落前思又後思此時活計許誰知宗門棒喝如雲¶雨豈肯將拳誑小兒」
#+END_VERSE
¶

*** 示鑷者¶

#+BEGIN_VERSE
「　擔刀為我入巖阿林下頭陀懶慢多亂髮一髼經歲¶久不勞將禍與檀那」
#+END_VERSE
¶

*** 善道者居山¶

#+BEGIN_VERSE
「　山居道者只居山城市諠譁總不關驚破石床空夜¶夢海天飛月上欄杆」
#+END_VERSE
¶

*** 述巳心事¶

#+BEGIN_VERSE
「　左右思量皆不得如今索性沒躊躇飢來喫飯困來¶睡一任生涯在艸廬」
#+END_VERSE
¶

*** 述懷
<pb:KR6q0396_J_004-0262b>¶

#+BEGIN_VERSE
「　半間低小尖頭屋白晝閑眠一老僧松竹經年清雨¶眼自思無法上傳燈」
#+END_VERSE
¶

*** 寄琴士¶

#+BEGIN_VERSE
「　火柴頭上多琴意折腳鐺中意更深流水高山閒日¶用子期猶謂我知音」
#+END_VERSE
¶

*** 分歲¶

#+BEGIN_VERSE
「　殘僧幾輩在寒爐話好年窮事亦無惟有七斤衫子¶在大家披去嘴都盧」
#+END_VERSE
¶

*** 開道者遊眉山¶

#+BEGIN_VERSE
「　髑髏眼底眉山老拄杖頭邊著意看蜀道難兮川水¶巴歌和出腦門寒」
#+END_VERSE
¶

*** 次古人韻示眾五首¶

#+BEGIN_VERSE
「　無量劫來閑日月微塵剎數舊生涯雲門北斗藏身¶句天上人間總一家」
#+END_VERSE
¶

**** 其二¶

#+BEGIN_VERSE
「　雲滿千山又萬山茆房深鎖寂寥間海天紅日飛窗¶上撲碎崑崙夢未還」
#+END_VERSE
¶

**** 其三¶

#+BEGIN_VERSE
「　山花山景對空顏春色融融碧嶂間欲問古人山隱¶趣白雲來去日閑閑」
#+END_VERSE
¶

**** 其四¶

#+BEGIN_VERSE
「　老我年光似不多堪嗟身事太蹉跎坐禪禮誦全無¶力惟有工夫久不磨」
#+END_VERSE
¶

**** 其五¶

#+BEGIN_VERSE
「　山中久住事多便樹葉藤花屋角邊筍焙茶烘收拾¶了閉門一任倒頭眠」
#+END_VERSE
¶

*** 示觀教
<pb:KR6q0396_J_004-0262c>¶

#+BEGIN_VERSE
「　轉讀轉多心轉煩何如放下念頭安翻思拾得寒山¶子赤手相攜入鬧欄」
#+END_VERSE
¶

*** 送禪子¶

#+BEGIN_VERSE
「　子去勞吾到竹門屋頭松老不知春相期若要歸來¶早共與鋤山種白雲」
#+END_VERSE
¶

*** 游少林乞語¶

#+BEGIN_VERSE
「　少室風光若與論湘潭雲接楚山雲石人肝膽頻傾¶盡不到一回安死心」
#+END_VERSE
¶

*** 示空有之執¶

#+BEGIN_VERSE
「　有禪可悟為魔語無悟為禪更是魔除此兩公案¶外何妨道者口波波」
#+END_VERSE
¶

*** 月庵¶

#+BEGIN_VERSE
「　皎皎虛空掛玉輪當窗懸若祖師燈四檐光浸茆房¶白忘卻禪床冷似冰」
#+END_VERSE
¶

*** 維舟¶

#+BEGIN_VERSE
「　維卻孤舟擲卻竿掀天捲地亦閑閑年來長袖絲綸¶手心在眠鷗浴鷺間」
#+END_VERSE
¶

*** 祖心¶

#+BEGIN_VERSE
「　九年面壁若為通一旦思歸伎倆窮父子不傳真秘¶訣無端鳥語竹籬中」
#+END_VERSE
¶

*** 山宇吟¶

#+BEGIN_VERSE
「　山宇清寒一枚衣夜寒爐火尚希微多燒黃葉身餘¶煖不著人間是與非」
#+END_VERSE
¶

**** 其二¶

#+BEGIN_VERSE
「　地火煨烹待死時人間無事可貪為口封白醭灰封¶面倒岳傾湫似不知」
#+END_VERSE
¶

**** 其三
<pb:KR6q0396_J_004-0263a>¶

#+BEGIN_VERSE
「　昨夜睡濃人在夢忽然記得去年時猿來偷我樹頭¶果板折當窗那一枝」
#+END_VERSE
¶

**** 其四¶

#+BEGIN_VERSE
「　庵鎖雲巒樹鎖煙淡濃蒼翠筆難傳石邊添個頭陀¶坐一幅丹青世外懸」
#+END_VERSE
¶

**** 其五¶

#+BEGIN_VERSE
「　了心心了何心了心了心無無亦無到此若言諸祖¶意猿聲啼處月輪孤」
#+END_VERSE
¶

**** 其六¶

#+BEGIN_VERSE
「　住山年久客情疏雲水相參厭起居不必擔禪來問¶我老夫心念尚空虛」
#+END_VERSE
¶

**** 其七¶

#+BEGIN_VERSE
「　身事與誰閑理論自家做夢自家知天翻地覆無干¶巳坐臥經行總若痴」
#+END_VERSE
¶

**** 其八¶

#+BEGIN_VERSE
「　山雲水石道人家方寸常開不謝花風味與人真個¶異夜深撥火自烹茶」
#+END_VERSE
¶

**** 其九¶

#+BEGIN_VERSE
「　山人自適山中景紅白花開杜宇天笑我形模無可¶據惟憑翠竇度長年」
#+END_VERSE
¶

**** 其十¶

#+BEGIN_VERSE
「　聖量凡情路巳窮宗門參叩若為通鳥飛窗外頻頻¶語一樹山茶放晚紅」
#+END_VERSE
¶

**** 其十一¶

#+BEGIN_VERSE
「　三春巳謝夏方除蟬噪風寒秋欲餘水葉滿巖冬又¶近柴床煙火日干午」
#+END_VERSE
¶

**** 其十二
<pb:KR6q0396_J_004-0263b>¶

#+BEGIN_VERSE
「　掃石跏趺默坐間春深幽鳥亂啼山白雲愛我庵前¶地與我常年共放閑」
#+END_VERSE
¶

**** 其十三¶

#+BEGIN_VERSE
「　怪底山家與事休刀耕火種日無求平生伎倆惟餘¶此半榻雲埋在石樓」
#+END_VERSE
¶

**** 其十四¶

#+BEGIN_VERSE
「　縛木為床艸作氈山中富貴只如然絕無車馬來林¶下門掩潺潺落澗泉」
#+END_VERSE
¶

**** 其十五¶

#+BEGIN_VERSE
「　水石煙霞不自誇目前境物盡生涯未知人世何更¶變常見巖臺有落花」
#+END_VERSE
¶

*** 示海清巖¶

#+BEGIN_VERSE
「　示有堂堂觸處知無來去也更無依子規啼落中天¶月滿樹花開血染枝」
#+END_VERSE
¶

*** 示喜巖¶

#+BEGIN_VERSE
「　欲成佛去有何難無奈人心自不安舉起話頭休放¶逸通身拶得骨毛寒」
#+END_VERSE
¶

*** 贈泰講主從禪¶

#+BEGIN_VERSE
「　棄卻心囊叩祖禪始知雜毒自相瞞黃花翠竹分明¶處認著依然又隔天」
#+END_VERSE
¶

*** 寄陶仁能居士¶

#+BEGIN_VERSE
「　深山傍石今年冷雲氣終朝逼體寒獨對紫爐烘脊¶背任他人事苦茫茫」
#+END_VERSE
¶
¶
¶
¶

<pb:KR6q0396_J_004-0263c>¶
¶
¶
¶
¶
¶
¶
¶
¶
¶

** 五言律¶

*** 山行¶

#+BEGIN_VERSE
「　我獨愛山居空冥煙水餘行非公務迫吟為野懷舒¶入水逢僧話沿崖見艸廬相攜歸作宿又過一菴居」
#+END_VERSE
¶

*** 宿晚村¶

#+BEGIN_VERSE
「　眺望前村近桑麻路欲迷過田衣拂水緣徑履沾泥¶遠嶠寒煙合空林夕照低村翁留我宿也解說禪機」
#+END_VERSE
¶

*** 遊廢寺¶

#+BEGIN_VERSE
「　古寺是何年山門自悄然殿空容鳥入樹老引藤纏¶有客獨題句無僧共坐禪息陰依樹坐怪見虎當前」
#+END_VERSE
¶

*** 與僧懷省別之蜀¶

#+BEGIN_VERSE
「　巴江雨欲收去去莫淹留風景應牽思煙波不斷頭¶猿從危石嘯舟向急灘流如過黃牛峽方知險處游」
#+END_VERSE
¶

*** 遇隱者¶

#+BEGIN_VERSE
「　杖策雲間去迢迢入薜蘿踐崖登白石行徑踏青莎¶樹密連居址橋危隱竹坡人煙皆四絕惟我獨經過」
#+END_VERSE
¶

*** 入古峰寺¶

#+BEGIN_VERSE
「　樓閣微無有雲霞最上層扳蘿緣屈曲踐石度崚嶒
<pb:KR6q0396_J_004-0264a>¶蘚壁三尊佛龐眉一老僧倚巖如幅畫夜對一龕燈」
#+END_VERSE
¶

*** 宿荒院¶

#+BEGIN_VERSE
「　行歸山院晚煙火隔人家垣倒自來鹿艸深多聚蛇¶空廊無月照古殿有雲遮年代尋碑辨文章半蘚花」
#+END_VERSE
¶

*** 羨翠巖道者¶

#+BEGIN_VERSE
「　結廬潛遁久絕足道名奇雲外猿聲斷松間鶴夢危¶人緣從此盡世路巳相違翠鎖千巖壑幽懷只自知」
#+END_VERSE
¶

*** 進庵山舍¶

#+BEGIN_VERSE
「　庵結雲深處脩然遠世間猿扳枝落地鶴背日還山¶溪水心同淨巖雲趣與閑道人居此處何事得相闕」
#+END_VERSE
¶

*** 寄玉林居士住山¶

#+BEGIN_VERSE
「　茆屋最幽清玉林久棲止松音風遞來山夢猿驚起¶坐臥外無禪心情皆至理回視紅塵中誰能得如此」
#+END_VERSE
¶

*** 書木葉寄友¶

#+BEGIN_VERSE
「　述我山居事寫葉頻寄與意匪外葉間情還出葉底¶泥牛產犢兒石女生孩子此說古之疑不疑能有幾」
#+END_VERSE
¶

*** 為道深題墨竹¶

#+BEGIN_VERSE
「　誰寫雙資簹半晴半帶雨榦直挺青琅葉疏攢翠羽¶清容禪室懸瘦許山僧侶倘遇老香嚴定將公案舉」
#+END_VERSE
¶

*** 讀林間錄¶

#+BEGIN_VERSE
「　太古淳風絕期誰寄此音掃空文字跡直指祖師心¶法類皮猶髓林編古亙今追思何巳矣三嘆付瑤琴」
#+END_VERSE
¶

*** 山房獨坐¶

#+BEGIN_VERSE
「　山房無一事西日送殘曛飯取胡麻煮香將柏子焚¶草坡聞牧笛松塢響樵斤怪底窗昏黑簷前一片雲」
#+END_VERSE
¶

*** 山典寄魁太初¶

#+BEGIN_VERSE
「　盡日巖房老幽居自獲便死生無定日坐臥任長年
<pb:KR6q0396_J_004-0264b>¶豈謂禪非學惟知夢是顛身前身後事鳥語竹籬邊」
#+END_VERSE
¶

*** 寄友人¶

#+BEGIN_VERSE
「　孤客發吟懷悵望雲樹久江頭浩浩波堤上依依柳¶分榻在今秋合單思故友斷鴻飛不連何時得同首」
#+END_VERSE
¶

*** 船出江東¶

#+BEGIN_VERSE
「　小艇出江東江流曲似虹盟鷗閑倚掉聽雨暫推篷¶兩岸翻波急三山擁翠濃新河多故識款我日從容」
#+END_VERSE
¶

*** 因事感懷¶

#+BEGIN_VERSE
「　懷古期誰話臨風慷慨多世情難測度光景易消磨¶驛騎驚晨鼓官船發夜歌世人忙不著令我笑呵呵」
#+END_VERSE
¶

*** 山水圖為李用之書¶

#+BEGIN_VERSE
「　良丁善丹青所得意外意紙上移江山筆端轉天地¶楊柳護煙村雲霞鎖蕭寺索我一題詩對之起幽思」
#+END_VERSE
¶

*** 山趣吟¶

#+BEGIN_VERSE
「　我趣山幽逸山深任寂寥種松緣徑側架木倚山嶕¶巖瀉千尋瀑園滋百品苗為何人少到陡澗不橫橋」
#+END_VERSE
¶

**** 其二¶

#+BEGIN_VERSE
「　我趣山幽逸依然覺興長懶從諸事變推去一生忙¶簾捲溪光碧窗含樹色蒼閉門回俗轍應笑自家狂」
#+END_VERSE
¶

**** 其三¶

#+BEGIN_VERSE
「　我趣山幽逸秪緣事不多銜芝纔鹿去扳果又猿過¶短杖扶笻竹輕衣綴薜蘿何勞加別念有念即成魔」
#+END_VERSE
¶

**** 其四¶

#+BEGIN_VERSE
「　我趣山幽逸山幽豈易言但容來老衲未許過高軒¶泉眼石邊活鳥聲花外喧紅塵無路入風景似桃源」
#+END_VERSE
¶

**** 其五¶

#+BEGIN_VERSE
「　我趣山幽逸柴門無客敲屋頭鴉報曉松頂鶴爭巢
<pb:KR6q0396_J_004-0264c>¶供粥燒新筍烹茶摘野蒿彌彌心所以天地豈容包」
#+END_VERSE
¶

**** 其六¶

#+BEGIN_VERSE
「　我愛山幽逸平生酷愛山高登那畏險飽翫不知還¶選地幽深處誅茅一兩間因茲清巳智竟不與塵扳」
#+END_VERSE
¶

*** 舟泊¶

#+BEGIN_VERSE
「　泛舟隨所住相與俗情違興得五湖樂心閑萬事非¶人疑天上坐鷗訝鏡中飛晚泊蘆花渚猶如紙帳圍」
#+END_VERSE
¶

**** 其二¶

#+BEGIN_VERSE
「　水國微茫處凝眸景趣多天光船底漾雲影棹邊拖¶動我清幽興聞他欸乃歌不知臨去晚落日蕩狂波」
#+END_VERSE
¶

**** 其三¶

#+BEGIN_VERSE
「　行舟與泊舟誰解悟心眸身世搖雙槳功名起一漚¶纔離楊柳岸又入蓼花洲識破塵勞事撐歸彼岸頭」
#+END_VERSE
¶

**** 其四¶

#+BEGIN_VERSE
「　海闊天空際山僧夜放舠撥煙雙短棹穿月一長篙¶蜃吐千層閣虹垂五色橋幾番衡逆浪直欲上重霄」
#+END_VERSE
¶

**** 其五¶

#+BEGIN_VERSE
「　江靜雨初收湖光滑似油岸如隨棹轉山欲趁波流¶牽興多浮荇忘機足野鷗夜聞漁父笛吹破一天秋」
#+END_VERSE
¶

**** 其六¶

#+BEGIN_VERSE
「　我住船兒小悠悠興轉多微風吹短棹細雨拂輕蓑¶頗似陸魯望難同張志和欲歌般若偈惟恐驚黿囂」
#+END_VERSE
¶

**** 其七¶

#+BEGIN_VERSE
「　巨浪轟雷作扁舟不險凶搖搖隨順逆泛泛任西東¶天地浮沉際蛟龍出沒中漚生復漚滅誰與共磨礱」
#+END_VERSE
¶

**** 其八¶

#+BEGIN_VERSE
「　五板尖頭艇撐來傍柳橋清流堪濯足長石可伸腰
<pb:KR6q0396_J_004-0265a>¶罷繫蕭僧缽將捐許子瓢笑他躋要者如弄海門潮」
#+END_VERSE
¶

**** 其九¶

#+BEGIN_VERSE
「　何處占清涼煙波望渺茫暫離兜率界直入水雲鄉¶小艇乾坤大短舟日月長晚來龍女獻放出寶珠光」
#+END_VERSE
¶

**** 其十¶

#+BEGIN_VERSE
「　來去復來去猶如水上萍衝煙過荻渚隨水傍沙汀¶渡口求漁叟船頭狎鷺人相逢惟一笑即是息心銘」
#+END_VERSE
¶
¶
¶

** 七言律¶

*** 紙帳¶

#+BEGIN_VERSE
「　一團虛白墜輕柔護我禪床分外幽身在芸暉堂上¶臥神于銀色界邊遊素雲助煖春常在霽月凝光夜¶不收好是枕邊蝴蝶遶梅花有夢到羅浮」
#+END_VERSE
¶

*** 寄洱水道庵居士¶

#+BEGIN_VERSE
「　機前一著虛空笑說與吾家居士知洱水味同滇水¶味今人眉似古人眉春巖鳥語陳心賦靜夜猿聲繼¶祖辭鐵壁銀山通放倒叮嚀珍重莫狐疑」
#+END_VERSE
¶

*** 道中望靈峰寄秦上人¶

#+BEGIN_VERSE
「　海門煙霧日沉東曙色濛濛帶雨風古寺半空丹壁¶裏幽林一望畫圖中雲埋鶴夢松聲細石近龍泉水¶眼通勝覽江山觀未足寫懷留寄梵王宮」
#+END_VERSE
¶

*** 遊山寺¶

#+BEGIN_VERSE
「　招提住近水邊山我亦驅馳策杖扳萬境不關情寂¶寂片懷常靜日閑閑樹頭鳥自雲邊到渡口僧從月¶下還坐久不思心所以就中端的外人間」
#+END_VERSE
¶

*** 省病
<pb:KR6q0396_J_004-0265b>¶

#+BEGIN_VERSE
「　病繫床間豈奈何如今既好莫蹉跎患中苦楚心當¶省世上雄豪眼莫過撚指光陰安久計落山日色去¶無多慇懃為報同衣友切忌平原自起波」
#+END_VERSE
¶

**** 其二¶

#+BEGIN_VERSE
「　無量劫來憎與愛相非相是更相悲幾經妄誕徒生¶受如許牽纏何了期個念灰時真智慧此心歇處即¶菩提悟迷迷悟空花翳堪笑堪憐類不知」
#+END_VERSE
¶

*** 拄杖付徒永昇作¶

#+BEGIN_VERSE
「　昔年行腳賴攜持倒握橫擔總得宜撥亂雲根天地¶塞攙空華藏佛魔迷隨高就下乘渠力涉險經危苦¶不疑付與吾徒收拾去兒孫萬古作標題」
#+END_VERSE
¶

*** 書壁間¶

#+BEGIN_VERSE
「　無量劫來今日事何須向外苦追尋山雲水石平生¶志淡薄煙霞不老心萬法巳從當處絕片懷曾不與¶時情道人索性渾淪說一點靈光亙古今」
#+END_VERSE
¶

*** 自省寄寶峰¶

#+BEGIN_VERSE
「　一別金陵又九年閑情只在水雲邊茆簷三尺低頭¶入柴火一爐縮腳眠聚散如雲安久計人情係妄¶暫留連山夫見解惟如此懶慢無聊與說禪」
#+END_VERSE
¶

*** 廚丁言盡炊¶

#+BEGIN_VERSE
「　茆屋深居煙雨邊四時風味只如然勿勞計較來朝¶事且自安閑今日便缽內無食尋野食坐中有客但¶隨緣老夫巳不將身口策杖區區造市廛」
#+END_VERSE
¶

*** 臨老述懷¶

#+BEGIN_VERSE
「　待死朝生一老禪滿頭白髮九旬年缽盂飯飽堆堆¶坐心地空餘默默禪有口懶能尋話說忘機寧肯再¶談玄所言千古人間事夢幻空花總自然」
#+END_VERSE

<pb:KR6q0396_J_004-0265c>¶

*** 示眾¶

#+BEGIN_VERSE
「　老病死生皆預定昔非今是總妄求欲休歇處宜休¶歇得自由時且自由殘日聽其來去速漏形安保夕¶辰留坐推湖海多禪老幾個蒙余得到頭」
#+END_VERSE
¶

*** 送懷德上人¶

#+BEGIN_VERSE
「　一錫閑雲到處禪花濃柳翠正春妍多年埋沒無生¶話今日方知有是緣開眼自然明物理歸源切忌亂¶心田老夫相送憑何據任爾東西南北邊」
#+END_VERSE
¶

*** 猿鶴山林¶

#+BEGIN_VERSE
「　日遲睡起坐披尋高望誰人得滿心萬事總成雲聚¶散一身都付夢升沉功名未必空為有富貴安能古¶到今卻笑頭陀癡老問尾巴真箇說如新」
#+END_VERSE
¶

*** 分歲次中峰韻二首¶

#+BEGIN_VERSE
「　山居分歲冷如冰和影渾無只個僧老病一身煨地¶火坐眠半榻偣巖藤欲言有道誠魔說更謂無心續¶祖燈莫道新年聞佛法舊年佛法又何曾」
#+END_VERSE
¶

**** 其二¶

#+BEGIN_VERSE
「　叢林藥石巳情灰豁眼惟觀窗外梅截斷聖凡無繫¶綴掃空雲水絕徘徊低頭合掌期誰共運土搬柴獨¶自回老我說禪唇齒冷破窗燈影照巖臺」
#+END_VERSE
¶

*** 示眾¶

#+BEGIN_VERSE
「　參禪家教說如何切忌聰明知解多欲認識情神鬼¶窟巳成知覺見聞魔面皮裂轉加精進志願堅來悟¶剎那脅下放眠高舉話時來刻去勿蹉跎」
#+END_VERSE
¶

*** 達磨見武帝¶

#+BEGIN_VERSE
「　達磨西返豈千年面壁巖中淚若懸不識柳煙金鎖¶殿空遺蘆影玉街禪當時歌管蛩聲墮去日風雲雨
<pb:KR6q0396_J_004-0266a>¶色連惆悵蒼茫無限恨後人將作話頭傳」
#+END_VERSE
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

** 雜體¶

*** 擬儒書語¶

#+BEGIN_VERSE
「　仰之彌高寶劍分明未是刀凜凜寒光逼人膽虛空¶匣裏久收牢」
#+END_VERSE
¶

**** 其二¶

#+BEGIN_VERSE
「　鑽之彌堅游春公子勒金鞭不到黃河心不死到了¶黃河亦只般」
#+END_VERSE
¶

**** 其三¶

#+BEGIN_VERSE
「　瞻之在前青山一片白雲漫謾到村坊問王老向言
<pb:KR6q0396_J_004-0266b>¶昨夜為燒錢」
#+END_VERSE
¶

**** 其四¶

#+BEGIN_VERSE
「　忽焉在後白日鬼迷思念咒玄關金鎖不能藏直入¶蟭螟眼裏走」
#+END_VERSE
¶

*** 旅癡十首擬寒山意¶

#+BEGIN_VERSE
「　髼頭齬齪子事絕人難跂養氣塞乾坤混跡居廛市¶欲去則便去欲住則便住住兮與去兮縱橫無礙處¶何用苦勞形百年聊寄寓舉世一推之宜笑還宜睡」
#+END_VERSE
¶

**** 其二¶

#+BEGIN_VERSE
「　拾得與寒山顛風面不洗吟詩無偶對談笑有條理¶來去莫捫摸隱約無依止逢人只是笑人錯認癡子¶而我慕斯人學癡而巳矣」
#+END_VERSE
¶

**** 其三¶

#+BEGIN_VERSE
「　我癡真個癡癡中人鮮知放曠復放曠俱無安與危¶作佛乃虛緬成仙在何時相逢有青眼不須亦不須」
#+END_VERSE
¶

**** 其四¶

#+BEGIN_VERSE
「　寒暑一衲衣且無富與貴人笑我如癡我笑人莫會¶豈無悲與歡亦有驚與懼所以我逢人愈加笑而戲¶二者何了然無榮亦無瘁」
#+END_VERSE
¶

**** 其五¶

#+BEGIN_VERSE
「　世人俱發粲獨我作旅癡我請人洗耳聽我癡論之¶天地一癡物有道猶不知天地既如此我癡復何疑¶回首望西山日薄無多時」
#+END_VERSE
¶

**** 其六¶

#+BEGIN_VERSE
「　一朝又一朝癡人何所係舉首見青天白日繩難繫¶從人笑我非惟我容人是我于非是外斷不分譏譏¶一笑兩儀間無處著癡字」
#+END_VERSE

<pb:KR6q0396_J_004-0266c>¶

**** 其七¶

#+BEGIN_VERSE
「　我巳知我我人莫知人人我知身是幻誰意知為真¶年來巳作癡和光混其塵若癡人未會有夢休云云」
#+END_VERSE
¶

**** 其八¶

#+BEGIN_VERSE
「　東街剛鬣嫩西市柔毛肥宰人大恣縱市者無度思¶寒拾曾有言自殺自食之仲尼忘肉味子輿遠庖廚¶為僧遵佛戒不食非吾癡」
#+END_VERSE
¶

**** 其九¶

#+BEGIN_VERSE
「　學禪禪莫會學詩詩莫成學得癡中理百事都無能¶人來問我法喝不轟雷聲人來索我句吟且為蟬鳴¶衣麻勝衣隱姓勝登名世無閭丘公孰能知我情¶寄言肉眼兒莫以我為憎」
#+END_VERSE
¶

**** 其十¶

#+BEGIN_VERSE
「　我癡癡無學學之貴穿鑿癡無鑒聖凡癡不會吟作¶人情萬卷書我知我弗如人全三窟計我知我皆輸¶癡兮癡非錯而能有先覺視天天蓋頭視地地承腳¶跳出天地間慎勿被他縛」
#+END_VERSE
¶
古庭祖師語錄輯略卷之四(終)